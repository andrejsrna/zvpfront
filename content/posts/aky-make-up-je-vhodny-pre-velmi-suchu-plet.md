---
title: "Aký make-up je vhodný pre veľmi suchú pleť?"
slug: "aky-make-up-je-vhodny-pre-velmi-suchu-plet"
date: "2024-12-19T13:42:36"
modified: "2024-12-19T13:44:30"
excerpt: "Suchá pleť si pri výbere kozmetiky a obzvlášť make-upu vyžaduje zvýšenú starostlivosť. Nesprávny výrobok môže zvýrazniť suché a šupinaté miesta a zanechať pleť matnú. Ak chcete, aby vaša pokožka vyzerala hydratovane a žiarivo, vyberte si make-up s hydratačnými vlastnosťami. Na obale hľadajte kľúčové slová ako „hydratačný“, „rozjasňujúci“ alebo „žiarivý“. Tieto prípravky často obsahujú zložky ako kyselina […]"
categories:
  - "starostlivost-o-plet-a-telo"
wpId: 33607
featuredImage: "https://cdn.fitdoplnky.sk/wp-media/2024/12/8764-1024x683-f953ced5.jpg"
---

Suchá pleť si pri výbere kozmetiky a obzvlášť make-upu vyžaduje zvýšenú starostlivosť. Nesprávny výrobok môže zvýrazniť suché a šupinaté miesta a zanechať pleť matnú. Ak chcete, aby vaša pokožka vyzerala hydratovane a žiarivo, vyberte si make-up s hydratačnými vlastnosťami. Na obale hľadajte kľúčové slová ako „hydratačný“, „rozjasňujúci“ alebo „žiarivý“. Tieto prípravky často obsahujú zložky ako kyselina hyalurónová, glycerín alebo skvalán, ktoré pomáhajú pokožke udržiavať vlhkosť.

## Výber správneho make-upu pre suchú pleť

Tekutá alebo krémová konzistencia je pre suchú pleť najvhodnejšia. Takýto [hydratačný make-up na suchú pleť](https://www.notino.sk/make-up-na-suchu-plet/) sa hladko rozotiera a nelepí sa na suché miesta. Vyhnite sa matným alebo púdrovým make-upom, pretože môžu spôsobiť, že pleť bude vyzerať ešte suchšia. BB krémy a tónovacie hydratačné krémy sú tiež vynikajúcou voľbou na ľahké krytie, ktoré poskytuje hydratáciu a prirodzený lesk. Na trhu dnes nájdete naozaj skvelé produkty, jedným zo stálych favoritov pre suchú pokožku je [makeup od francúzskej značky Estée Lauder](https://www.notino.sk/estee-lauder/), ktorý nájdete napríklad v ponuke beauty eshopu Notino.

## Tipy na líčenie pre suchú pleť

Okrem správneho make-upu zohráva dôležitú úlohu pre docielenie sviežeho a zdravého vzhľadu vašej pleti aj zvyšok líčenia. Príprava pleti je veľmi dôležitá – vždy začnite hydratačným krémom a hydratačnou podkladovou bázou (primerom). Tieto produkty vytvoria hladký základ, ktorý umožní bezproblémové rozotretie make-upu. V prípade rúžu a bronzeru sú pre suchú pleť ideálne krémové produkty, ktoré sa ľahko rozotrú a dodajú prirodzenú farbu. Vyhnite sa ťažkým púdrom a ak chcete make-up zafixovať, používajte jemný priesvitný púder striedmo. Takisto sa vyhnite dlhotrvajúcim alebo matným rúžom, pretože môžu byť vysušujúce. Namiesto toho si vyberte krémové alebo lesklé rúže či lesky obohatené o vyživujúce zložky, ako je bambucké maslo alebo jojobový olej. Pravidelne si robte peeling a používajte hydratačný balzam, aby ste si zachovali jemné a hladké pery.

O suchú pleť sa treba vedieť aj správne postarať. Nestačí len vhodný make-up. Prečítajte si [6 jednoduchých rád, ako sa starať o suchú pleť](https://sita.sk/6-jednoduchych-rad-ako-sa-starat-o-suchu-plet/). Pomocou správnych produktov a techník môžete docieliť krásne a prirodzené líčenie, ktoré udrží vašu pokožku príjemnú a žiarivú po celý deň.
